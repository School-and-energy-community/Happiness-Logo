# Happiness Logo!
## Campionati Nazionali Siemens 2024

### Premessa
Con questo progetto gli studenti del Galilei Artiglio hanno voluto contribuire al diritto alla felicità di tutti, in particolare a quella dei piu' piccoli.
Volevamo divertirci e far divertire e per questo abbiamo scelto di collaborare con Luca Bertozzi, un giovane carrista del Carnevale di Viareggio. Il suo carro quest'anno porta in scena la tristezza del mondo, la pornografia del dolore dei media raffigurata da un enorme dinosauro che incarna tutta l'aggressività della nostra società. Attraverso questa imponente opera, noi studenti del Galilei Artiglio volevamo contribuire in qualche modo a costruire un antidoto, un momento di felicità, di magia da regalare ad una bambina od un bambino che si trovasse di fronte a questo enorme rettile.  




